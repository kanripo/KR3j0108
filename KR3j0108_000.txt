# -*- mode: mandoku-view; -*-
#+TITLE: 却掃編
#+DATE: 2015-08-24 23:23:30.727004
#+PROPERTY: ID KR3j0108
#+PROPERTY: BASEEDITION WYG    
#+PROPERTY: JUAN 提要
<pb:KR3j0108_WYG_000-1a>¶
欽定四庫全書　　　　　子部十¶
　却掃編　　　　　　　　雜家類三(雜説之屬/)¶
　　提要¶
　　　　(臣/)等謹案却掃編三卷宋徐度撰度字敦立¶
　　　　穀熟人父處仁靖康時宰相書中稱先公者¶
　　　　皆處仁也度南渡後官至吏部侍郎此編所¶
　　　　紀皆國家典章前賢故事言頗詳核説部中¶
　　　　之有禆史學者陸㳺渭南集有是書跋曰此¶
<pb:KR3j0108_WYG_000-1b>¶
　　　　書之作敦立猶少年故大抵無紹興以後事¶
　　　　葢其書成扵髙宗初年也王明清揮麈後録¶
　　　　載明清訪度于霅川度與考定創置右府與¶
　　　　揆路議政分合因革筆于是書又載其論哲¶
　　　　宗實録及論秦檜刋削建炎航海以後日厯¶
　　　　起居注時政記諸書二事則度之究心史學¶
　　　　可以槩見至謂新唐書所載事倍于舊書皆¶
　　　　取小説因欲史官博采異聞則未免失之泛¶
<pb:KR3j0108_WYG_000-2a>¶
　　　　濫此書上卷載葉夢得所記俚語一條中卷¶
　　　　載王鼎嘲謔一條下卷載翟㢲詼諧一條為¶
　　　　例不純自穢其書是亦嗜博之一證矣然大¶
　　　　致纂述舊聞足資掌故與揮麈諸録石林燕¶
　　　　語可以鼎立而文簡于王事核于葉則似較¶
　　　　二家為勝焉乾隆四十三年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
